### Задача: 1. Намерете средната цена на продукт от текстов файл

Свалете тези два файла (catalog_sample.csv) и (catalog_full.csv) Файловете са реален продуктов каталог на на известен производител на спортни стоки, с описание и цени (цените са произволни), като разликата между двата файла е в броя на артикулите. catalog_sample има само 200 артикула, докато catalog_full има над 60000. Структурата на двата файла е еднаква.

Напишете програма, която намира средната цена от всички артикули във файла.

Структурата на CSV файловете е следната:

- каталожен номер
- име на продукта
- цветове на продукта. Ако са повече от един са разделени с /
- за какъв вид активност е предназначен артикула
- каква е групата на артикула
- за кой пол и възраст е предназначен артикула
- цена

Разделителят на данните е ```,``` (запетая), а десетичният знак е ```.``` (точка).

### Задача: 2. Намерете средната цена на продукт от текстови файл, групирана по критерии

Използвайки кода си от предишната задача, и използвайки същите файлове, намерете средната цена от всички продукти в каталога, групирани по пол/възраст. Използвайте колоната №6 за пол и възраст.

### Задача: 3. Променете цените в каталог
 
Идва "Черният петък", и Вие сте собственик на магазин за спортни стоки в Бургас. Две седмици преди голямото пазаруване решавате да увеличите цените на всички артикули със 75%, за да може по време на "Черния петък" да обявите "отстъпки" от 50%.

За целта трябва да напишете програма, която прочита каталога от CSV файл, увеличава всяка една цена със 75% и записва резултата в друг CSV файл. Структурата на файла, който ще запишете, и данните в него трябва да са идентични, с изключение на цените, разбира се.

Ако желаете, може да разширите логиката, като увеличите с различен процент различните категории стоки (обувки, чанти, якета...).
